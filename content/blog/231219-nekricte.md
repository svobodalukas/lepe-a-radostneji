---
external: false
title: "Proč na mě křičíte?"
description: "Hulákáte na sebe doma? Tak to si zchlaďte žáhu ještě na zákaznících."
ogImagePath: "/images/20231219-nekric-2.webp"
bgColor: "teaser-yellow"
date: 2023-12-19
---

Komunikace na internetu má svoje pravidla. Můžete si dovolit být méně formální, komunikovat jak vám zobák narostl a klidně svým zákazníkům tykat pokud to povaha vaší služby umožňuje. Tón vaší komunikace díky tomu zákazníka připraví předem na komunikaci ve fyzickém světě. Hezký příklad je výrobce oblečení [Woox](https://www.woox.cz/). Pokud se mnou jejich web nebo emaily promlouvají takto vtipnou formou, tak nečekám v jejich kamenné prodejně nějakou upjatou bandu sucharů.

![Woox](/images/20231219-nekric-1.webp)

## ZAKŘIČTE SI!!!

Jako protipól tu mám náš lokální rozvoz pizzy. Jejich stránka, kde prezentují věrnostní program, je smutnou ukázkou jak by komunikace probíhat neměla.

![Woox](/images/20231219-nekric-2.webp)

Problematická je hlavně forma plná caps-locku, vykřičníků a červené barvy. Jaké pak budete mít asi očekávání při fyzické komunikaci? Já se teda při odevzdávání vyplněné věrnostní kartičky trochu obával, zda nedostanu namísto pizzy zdarma spíše čočku.

Předpokládám, že důvodem k vytvoření této stránky byly asi špatné zkušenosti provozovatele s pochopením jejich věrnostního programu. Dáme tam teda ty vykřičníky a teď už to musí určitě pochopit každej blbec. Nemusí. Hrátky s velikostí písma, barvou textu a jeho podbarvením bohužel vedly k pravému opaku. Namísto aby se podmínky zjednodušily do několika odrážek se nám z toho stává poměrně složitý kvíz.

Třetí problém se týká pestrosti celé stránky. Já trochu té výrazné červené, žluté a zelené zvládnu. Přeci jen je v těchto odstínech při své práci téměř nevídám, tak mám aspoň zpestření dne. Horší to budou mít lidé s poruchou autistického spektra nebo úzkostmi, pro které je radost podobnou stránku louskat. Aby pak nemuseli na školení zvládání stresu.

{% youtube url="https://www.youtube-nocookie.com/embed/9AjWywWG02I" label="IT Crowd: Stress" /%}

A jaké je ta pizzerie vlastně v reálu? Obsluha je vždycky milá, pizzu dělají dobrou a i tu desátou pizzu jsem dostal zdarma za vyplněnou kartičku. Nemůžu si stěžovat.
