---
external: false
title: "Chytrý křídla"
description: "Letecká společnost se slovem 'smart' v názvu bude mít určitě chytře vyladěný nákupní proces letenky. A nebo taky ne."
ogImagePath: "/images/240122-smart.webp"
bgColor: "teaser-orange"
date: 2024-01-22
---

Když vybíráte z vícero možností, tak byste rádi znali nějaké informace, podle kterých se můžete rozhodnout. Český letecký dopravce Smartwings vám při nákupu letenky dává chytře na výběr hned ze tří tarifů, které se liší jen o pár stokorun. Na letence můžete mít napsáno Lite, Plus nebo Flex.

![Smart Křídla - výběr tarifu](/images/240122-smart.webp)

Jste z této nabídky nějak chytří? U Flexu tak nějak tuším, že asi budu mít lepší možnost letenku vyměnit nebo zrušit pokud by mi nějak nevyšlo odletět. V Plusku dostanu asi něco navíc než v Lite, ale jestli to bude zdarma bágl, bageta nebo místo u okýnka netuším.

Nebudu vás napínat. Všechno se dozvíte. až když kliknete na cenu. Do té doby máte smolíka. Taková menší hra na schovku. Je vlastně jedno na co kliknete, rozhodnout se budete muset až porovnáte varianty.

![Smart Křídla - detail tarifu až po rozkliknutí](/images/240122-smart-2.webp)

## Lépe a radostněji

Chápu důvody, proč se děvčata a chlapci ze Smartwings rozhodli detaily schovat. Informací je hodně a vy si jako uživatel všechny nedokážete na první dobrou srovnat. Protože kapacita vaší krátkodobé paměti alias [Miller's law](https://lawsofux.com/millers-law/).

Řešením by bylo **vypíchnout** klíčové podmínky, kterými se tarify od sebe liší:

- Lite: nalehko jen s kabinovým zavazadlem
- Plus: odbavené zavazadlo v ceně
- Flex: změna rezervace a snack zdarma

{% youtube url="https://www.youtube-nocookie.com/embed/-WXBFilTiE8" label="Stávka slepců" /%}

## Nepřístupná letenka

Jako takovou perličku na nepříliš hezky splácaném Smartwings dortu bych viděl také v mizerném kontrastu. Text v modrém sloupci, oranžové popisky u cen nebo dokonce hlavní CTA stránky - tlačítko Pokračovat. Tam všude je to velmi hluboko pod doporučeným kontrastem 4.5:1. Z toho nebude nadšený nikdo s horším zrakem. Ještě méně se to bude líbit příslušným orgánům až začne platit příští rok v červnu EU Accessibility Act.

![Booking.com - výběr pokoje](/images/240122-smart-5.webp)

## SmartWings v tom nejsou sami

Na téma porovnání různých údajů mám už delší dobu nachystané také dva úlovky z procesu bookování hotelového pokoje. Tam pro změnu nejde o to, že by nebylo co porovnávat, ale že si můžete vybrat rozdílnou cenu za identické služby.

![Booking.com - výběr pokoje](/images/240122-smart-3.webp)

![Smart hotel - výběr pokoje](/images/240122-smart-4.webp)