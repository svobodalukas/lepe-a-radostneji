---
external: false
title: "A proč vás to vůbec zajímá?"
description: "Ptejte se na co chcete, ale asi vám občas někdo neodpoví."
ogImagePath: "/images/230929-a-proc-vas-to-zajima-2.webp"
bgColor: "bg-bg-red"
date: 2023-09-29
---
Tak dlouho do mě v mé oblíbené síti kaváren hustili, jestli už mám jejich věrnostní kartičku, až jsem raději vyměkl a pustil se do registrace. Obsah formuláře mě ale trochu překvapil.

![Registrační formulář Cross Café](/images/230929-a-proc-vas-to-zajima-1.webp)

Flat white až od 18-ti let? Perníkové latté dostupné jen ženám z Pardubického kraje? Takové pocity mám z registračního formuláře sítě kaváren Cross Café. Pomyslnou třešničkou pak bylo nepovinně povinné datum narození.

![Registrační formulář Cross Café - povinné datum narození](/images/230929-a-proc-vas-to-zajima-2.webp)

Pokud chcete, aby se uživatelé z nějakého důvodu zaregistrovali, tak proč jim klást zbytečné překážky. Pohlaví, kraj a datum narození při přihlášení do věrnostního klubu kavárny dává smysl snad jen marketingovému oddělení, ale určitě ne uživateli. Tímto balastem také zbytečně prodlužujete formulář a snižujete šanci, že bude někdo ochotný jej vyplnit.

Může se samozřejmě stát, že ani vám tyto údaje nedávají smysl, ale musíte je evidovat z legislativních důvodů. V takovém případě jednoduše přiznejte barvu a napište to tam. Alespoň bude uživatel vědět na čem je a nebude vymýšlet konspirační teorie.

Aby to dnes nebylo tak krátké, tak jeden tip navíc: pokud je většina formulářových polí povinná, pak je jednodušší označit jen ta volitelná (než všude sázet hvězdičky).
