---
external: false
title: "You shall not pass!"
description: "Jak úspěšně zabránit uživatelům, aby u vás nakoupili."
ogImagePath: "/images/231011-holokolo-teaser.webp"
bgColor: "teaser-red"
date: 2023-10-11
---

Chtěl jsem si loni na podzim jen koupit cyklodres, ale dostat se do obchodu [Holokolo](https://www.holokolo.cz/) během Black Friday týdne připomínalo akční střílečku. První křížek, nastavit cookies, druhý křížek a jsem snad tam. S obavou, zda na mě ještě něco nevyskočí.

![Holokolo a jejich slevová zeď](/images/231011-holokolo.webp)

Je mi jasný, že se to občas sejde. Zkuste v takovém případě přemýšlet, jak to bude působit na uživatele. Zda jednotlivá sdělení nemají náhodou různou prioritu a jestli neukázat nějakou informaci až po chvíli, kdy se uživatel na webu trochu rozkouká.

## Disclaimer

Je důležité říct ještě jednu věc. Že se jednoduše můžu mýlit. Třeba tohle modální tornádo dopadlo více než úspěšně a tržby naopak zbořily grafy v ekonomickém softwaru. A jenom já se přes ta okna neprokousal a nakoupil jinde.

Rozsoudit by to mohl A/B test nebo pohled do analytik webu. Do té doby jsou to samozřejmě jen moje dojmy.
