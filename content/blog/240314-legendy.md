---
external: false
title: "Legendy"
description: "Vím že nic nevím. I když si rezervuju univerzitní chatu."
ogImagePath: "/images/240314-legenda-teaser.webp"
bgColor: "teaser-red"
date: 2024-03-14
---

Úkolem českého školství je vás přistihnout v tom co nevíte. Začíná to už ve školce, kdy nevíte, jak správně oblíknout punčocháče. Na základce nevíte nikdy nic kdykoliv jste u tabule. Stejně tak na střední, kdy si ani nevíte rady sami se sebou. Na univerzitě se vám pak otevře celý svět toho, co vůbec nevíte. Projevuje se to i na nečekaných místech. Třeba když si chcete booknout univerzitní chatu.

![Kalendář](/images/240314-legenda.webp)

Na prvním pohled vidím, kdy je na chatě volno a mohu si pobyt rezervovat. To budou ta prázdná pole v kalendáři. Jsem si jistý? Nevím. Nebo tam vlastně mohou být naopak vypsané volné pokoje. Nevím, fakt nevím.

Proč tam není nějaká legenda, která by mě prozradila jak to je? Nevím.

## Jaký vztah máte k dropdownu?

Vtipně působí také dropdown s otázkou, jaký vztah máte k Přírodovědecké fakultě Univerzity Palackého. Strávil jsem tam příjemných pět let, našel spoustu kamarádů i manželku, takže určitě pozitivní. Taková odpověď tam bohužel v nabídce není. Proč? To nevím.

![Dropdown](/images/240314-legenda-2.webp)

Odpovědi tam jsou všeho všudy dvě, takže už asi tušíte, kam tím mířím. Proč schovávat dvě, ještě k tomu povinné, odpovědi do dropdownu? Nevím. Proč nevyužít dva radio buttony nebo jen jeden checkbox? Nevím.
